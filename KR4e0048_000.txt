# -*- mode: mandoku-view; -*-
#+TITLE: 西菴集
#+DATE: 2015-08-25 00:17:26.774684
#+PROPERTY: ID KR4e0048
#+PROPERTY: BASEEDITION WYG    
#+PROPERTY: JUAN 提要
<pb:KR4e0048_WYG_000-1a>¶
欽定四庫全書　　　　　集部六¶
　西菴集　　　　　　　　别集類五(明/)¶
　　提要¶
　　　　(臣/)等謹案西菴集九巻明孫蕡撰蕡字仲衍¶
　　　　廣東順徳人洪武三年舉於鄉旋登進士授¶
　　　　工部織染局使遷虹縣主簿召入為翰林院¶
　　　　典籍出為平原主簿坐累逮繫旋釋之起為¶
　　　　蘇州經歴復坐累戍遼東既而以嘗為藍玉¶
<pb:KR4e0048_WYG_000-1b>¶
　　　　題畵坐玉黨論死是編前有黄佐葉春及所¶
　　　　撰蕡小傳稱蕡著述甚富自茲集外尚有通鑑¶
　　　　前編綱目孝經集善理學訓䝉和陶詩集古¶
　　　　律詩其孝經集善則宋濓為之序蕡殁諸書¶
　　　　散佚其詩文今行世者為其門人黎貞所編¶
　　　　然佐稱西菴集八巻而是編詩八巻文一巻¶
　　　　巻端題姑蘇葉初春選或初春另加釐訂歟¶
　　　　蕡當元季綺靡之餘其詩獨卓然有古格雖¶
<pb:KR4e0048_WYG_000-2a>¶
　　　　神骨雋異不及髙啟而要非林鴻諸人所及¶
　　　　小説載書生見蘇軾侍姬朝雲之魂有集句¶
　　　　七言律詩十首七言絶句十五首今乃在此¶
　　　　集第八巻末葢蕡㳺戲之筆即黄佐傳中所¶
　　　　稱集古律詩一巻者是也黎貞乃綴於集末¶
　　　　又併其序載之遂似蕡真有遇鬼事者殆與¶
　　　　林鴻集末附載張紅橋詩同一無識矣乾隆¶
　　　　四十四年正月恭校上¶
<pb:KR4e0048_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
